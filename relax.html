<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Relax</title>
</head>
<body>
    <h1>การนอนและการออกกำลังกาย</h1><hr>
    <p>นักกีฬาและคนที่ออกกำลังกายส่วนใหญ่จะโฟกัสไปที่การฝึกซ้อมและอาหารการกิน เพราะเค้าเชื่อว่าสองสิ่งนี้จะช่วยทำในเรื่องของการเจริญเติบโต และช่วยให้เล่นกีฬาได้ดียิ่งขึ้น แต่สิ่งหนึ่งที่สำคัญไม่แพ้กันนั่นก็คือ การพักผ่อนหรือการนอนของเรานั่นเอง</p>
    <p>การนอน 7-9 ชั่วโมงถือว่าเป็นตัวเลขที่แนะนำสำหรับผู้ใหญ่ การพักผ่อนให้เพียงพอจะช่วยทั้งในเรื่องของจิตใจ การเรียนรู้ และด้านความจำ ส่วนในเรื่องของร่างกาย ก็จะมีผลดีต่อ ระบบเผาผลาญ การฟื้นตัวจากอาการบาดเจ็บหรือไม่สบายทั้งหลาย และ 80-90% ของสิ่งเหล่านี้จะเกิดขึ้นในตอนกลางคืน</p>
    <p>มีงานวิจัยนึงได้แสดงไว้ว่านักกีฬาที่นอนประมาณ 10 ชั่วโมงในแต่ละคืน พบว่ามีการพัฒนาที่ดีขึ้นทั้งในด้านความแข็งแรง ความเร็ว ความคล่องตัว และการตอบสนองในกิจกรรมต่างๆ เช่นเดียวกันกับอีกหนึ่งงานวิจัยที่พิสูจน์ว่านักกีฬาที่นอนประมาณ 10 ชั่วโมงเหมือนกัน มีการพัฒนาที่ดีขึ้นในเรื่องของ muscle memory หรือความสามารถในการจดจำของกล้ามเนื้อ ในการฝึกฝนต่างๆ ที่ถูกสอนไปในวันก่อนหน้านั้น</p>
    <p>เช่นเดียวกันกับการพัฒนา กลไกที่สำคัญอีกอย่างนึงของร่างกายก็คือ การฟื้นตัวและซ่อมแซมร่างกายนั่นเอง และกระบวนการนี้จะเกิดขึ้นเมื่อเราหลับและหลั่งสาร Growth Hormone และ Androgen Hormone ออกมา ทำให้การซ่อมแซมกล้ามเนื้อและเซลล์ต่างๆ ในร่างกายรวดเร็วขึ้น และช่วงเวลาที่ร่างกายจะขับฮอร์โมนเหล่านี้ออกมานั้นก็ควรที่จะมากพอให้ร่างกายได้รับฮอร์โมนเพียงพอ</p>
    <p>อีกหนึ่งสารที่น่าพูดถึงก็คือ Melatonin ที่จะหลั่งออกมาเมื่อเราอยู่ในที่มืดหรือเวลาร่างกายพร้อมที่จะนอน เจ้า Melatonin นี้นอกจากจะช่วยให้เราหลับง่ายขึ้นแล้วมันยังสามารถเพิ่มสารต้านอนุมูลอิสระในร่างกายได้อีกด้วย</p>
    <p>ในทางกลับกัน การนอนพักผ่อนไม่เพียงพอหรือการนอนหลับที่ไม่มีคุณภาพ สามารถทำให้เกิดอาการ Autonomic Nervous System Imbalance หรือการที่ระบบประสาทเราทำงานผิดปกติ อาจก่อให้เกิดปัญหาที่ระบบการทำงานของต่อมไร้ท่อ ระบบภูมิคุ้มกันมีปัญหา รวมถึงจะทำให้หัวใจทำงานหนักอีกด้วย มากไปกว่านั้น การที่เรานอนน้อยกว่า 7 ชั่วโมงยังส่งผลถึงสุขภาพในด้านของความสามารถในการทำกิจกรรมในแต่ละวันที่ลดลง ร่างกายไม่ตื่นตัว และยังส่งผลต่อ ความจำ การตอบสนอง และการตัดสินใจ</p>
    <h2>รู้หรือไม่ว่าการนอนมีมากถึง 4 ลำดับ</h2><hr>
    <ol type="1">
            <li>ช่วง 10 วินาทีแรก ไปจนถึง 10 นาที หลังจากที่เราเริ่มหลับตา เป็นช่วงที่ยังรู้ตัวอยู่ ซึ่งง่ายต่อการที่จะรู้สึกตัวตื่นอีกครั้ง ซึ่งช่วงนี้จะเกี่ยวโยงกับเรื่องความทรงจำของกล้ามเนื้อและการเรียนรู้ในการเคลื่อนไหวประจำวัน</li>
            <li>ระหว่าง 10 ถึง 20 นาที หลังจากที่หลับไปแล้ว ซึ่งขั้นที่ 2 และ 30 จะเกี่ยวโยงกับระบบภูมิคุ้มกันและระบบการย่อยน้ำตาลกลูโคสในร่างกาย</li>
            <li>ช่วง 30-40 นาทีหลังจากที่หลับแล้ว ช่วงนี้คือช่วงที่ร่างกายหลับลึกที่สุดและช่วงนี้จะมีผลต่อการหลั่งของ Growth hormones หรือฮอร์โมนที่ช่วยในการเจริญเติบโตนั่นเอง</li>
            <li>ช่วงหลังจาก 40 นาทีไปแล้ว เป็นการหลับลึกจะมีผลอย่างมากในเรื่องของการเรียนรู้และความทรงจำ</li>
          </ol>
          <p>สำหรับใครที่รู้ว่าตัวเองนอนแค่ 4 ชั่วโมงหรือน้อยกว่านั้น การนอนพักหลังทานข้าวเป็นเวลา 30 นาทีช่วยทำให้เราตื่นตัวมากขึ้นในช่วงบ่าย และยังแก้เรื่องอาการง่วงเหงาหาวนอนในช่วงบ่ายได้อีกด้วย</p>
          <p>นอกจากการนอนหลังทานข้าวแล้วเรามีเคล็ดลับที่ช่วยที่ให้การนอนสั้นๆ ครั้งนี้มีประสิทธิภาพมากขึ้น เช่นการนอนแล้วตื่นในที่ที่มีแสงสว่างมากๆ หรือจะเป็นการล้างหน้าทันทีหลังจากตื่นนอน และอีกหนึ่งวิธีที่ลองไปทำดูได้ก็คือการกินกาแฟก่อนที่จะนอน ตามงานวิจัยที่บอกว่ามันช่วยทำให้การหลับสั้นๆ ระหว่างวันมีประสิทธิภาพมากยิ่งขึ้น เพราะว่าร่างกายใช้เวลาประมาณ 30-75 นาทีในการดูดซึมปริมาณคาเฟอีนให้ได้ในระดับที่มีความเข้มข้นสูงสุด แต่หลังจากนั้น คาเฟอีนจะยังอยู่ในร่างกายไปอีก 3-7 ชั่วโมงเลยทีเดียว</p>
          <p>เห็นแล้วใช่ไหมครับว่าการพักผ่อนให้เพียงพอนั้นสำคัญมากแค่ไหนต่อการพักฟื้นของร่างกาย และยังช่วยเพิ่มประสิทธิภาพในการทำกิจวัตรประจำวันของเราอีกด้วย ดังนั้นเราควรจะนอนอย่างน้อยวันละ 7 ชั่วโมง การที่เรานอนน้อยกว่านั้นจะมีผลกระทบต่อการฟื้นตัวหรือกระบวนการการซ่อมแซมกล้ามเนื้อ และอาจจะส่งผลต่อระบบภูมิคุ้มกันอีกด้วย การเข้านอนตรงเวลาและตื่นเป็นเวลา รวมไปถึงการหลีกเลี่ยงนิสัยที่ไม่ดีในการนอนเช่น ดูทีวีก่อนเข้านอนหรือว่าจะเป็นการเล่นคอมพิวเตอร์บนเตียง นิสัยเหล่านี้ใครทำอยู่ลองเลี่ยงดูนะครับ จะช่วยให้เราได้หลับง่ายขึ้น</p>
          <p>จำไว้เสมอว่าตื่นนอนตอนเช้าพร้อมกับความสดชื่นโดยที่ไม่ต้องใช้นาฬิกาปลุกถือเป็นสัญญาณที่ดี เพราะนั่นหมายความว่าเราได้รับการพักผ่อนที่เพียงพอ</p>
    
</body>
</html>